# -*- mode: mandoku-view; -*-
#+TITLE: 雙溪醉隱集
#+DATE: 2015-08-25 00:10:23.856634
#+PROPERTY: ID KR4d0458
#+PROPERTY: BASEEDITION WYG    
#+PROPERTY: JUAN 卷六
<pb:KR4d0458_WYG_006-1a>¶
欽定四庫全書¶
　雙溪醉隱集卷六　　　　元　耶律鑄　撰¶
　　七言絶句¶
　　　嘲蝶¶
莫疑莊喜知為夢且恐韓憑有化身&KR3402;(音/情)取一生花裏¶
活未宜隨定賣花人(一生隨定今人名也邵氏曰姓書/無一氏今江南彭澤有之當是姓)¶
(乚訛為/一也)¶
　　　立秋前一日蠅¶
<pb:KR4d0458_WYG_006-1b>¶
大火西流暑氣迴青蠅心緒已徘徊人言明日新消息¶
天外秋風刮地來¶
　　　蛙吹¶
　　　　樂府集曰鐃吹鼓吹也古今註曰横吹通謂¶
　　　　之鼓吹余清泠泉聞蛙因以蛙吹名之¶
兩部難分曲調名莫疑喧聒是蛙鳴誰能碧草清泉上¶
受用儀同鼓吹聲(齊張狗兒拜儀同/日口自作鼔吹聲)¶
　　　覽鏡¶
<pb:KR4d0458_WYG_006-2a>¶
月讓清光日讓圓翠鸞伏背浸瓊筵明為富貴自來逼¶
誰不更教長少年¶
　　　聽苗君彈琴¶
一溪流水潄成冰六馬嘘天四座傾未是幽情堪動處¶
試聽徽外兩三聲¶
　　　聽琵琶二首¶
驚沙摵摵葉紛紛不覺清霜滿鬂根寒鴈似啼還似説¶
試臨窮髪望烏孫¶
<pb:KR4d0458_WYG_006-2b>¶
冷風搜雨鴈呼羣㸃㸃鳴鴉入暮雲何事荒寒千萬刼¶
野人甘忍怨昭君¶
　　　漁父歎¶
寸鈎釣鼇良可嘆片網圖龍直絶癡往來江上人無限¶
鼓掌笑君君不知(圖一/作屠)¶
　　　御牀¶
　　　　閲大行皇帝所御玉牀時阿王僣儀已著竊¶
　　　　有感為賦¶
<pb:KR4d0458_WYG_006-3a>¶
萬國趨觀上國光先皇臨是御明堂鼎湖龍去無迴日¶
更好教人惜此牀¶
　　　大獵詩二首¶
營表交馳突騎過射聲雲布已星羅詔官㸃檢貔貅數¶
奏比年前百萬多(大駕將校獵必同日發使一右/一左交周營表而還然後就獵)¶
網絡周阹萬里疆幅&KR0695;都是禁圍塲傳言羽獵争來道¶
有詔唯教静虎狼(禁地圍塲自和林南越沙沱皆浚以/塹上羅以繩名曰扎什實古之虎落)¶
(也比歲大獵特/詔先殄除虎狼)¶
<pb:KR4d0458_WYG_006-3b>¶
　　　行帳八珍詩¶
　　　　往在宜都客有請述行帳八珍之説則此行¶
　　　　厨八珍也一曰醍醐二曰□沆三曰駞蹏羮¶
　　　　四曰駞鹿脣五曰駞乳麋六曰天鵝炙七曰¶
　　　　紫玉漿八曰元玉漿¶
　　　醍醐¶
衆珍彈壓倒淳(之純/切)熬甘分教人號老饕饕大名非癡¶
醉事待持杯酒更持螯(周禮八珍第一曰淳熬注曰煎/醢加於陸稻上沃之以膏曰淳)¶
<pb:KR4d0458_WYG_006-4a>¶
(熬時予號四癡子/尋又號獨醉道者)¶
　　　麆沆¶
　　　　麆沆馬酮也漢有挏馬注曰以韋革為夾兠¶
　　　　盛馬乳挏治之味酢可飲因以為官又禮樂¶
　　　　志大官挏馬酒注曰以馬乳為酒言挏之味¶
　　　　酢則不然愈挏治則味愈甘挏逾萬杵香味¶
　　　　醇濃甘美謂之麆沆麆沆奄蔡語也國朝因¶
　　　　之(奄蔡西漢西域傳無音大宛傳宛王昧蔡/師古曰蔡千葛切書二百里蔡毛晃韻蔡)¶
<pb:KR4d0458_WYG_006-4b>¶
　　　　(桑葛切廣韻亦然奄蔡蔡千葛切/為是今有其種率皆從事挏馬)¶
玉汁温醇體自然宛然靈液潄甘泉要知天乳流膏露¶
天也分甘與酒仙(天乳星主降甘露一作要知天/駟流膏乳天許分甘與酒仙)¶
　　　駞蹏羮¶
　　　　康居南鄙伊麗迆西沙磧斥鹵地往往産野¶
　　　　駞與今雙峯家駞無異肉極美蹄為羮有自¶
　　　　然絶味¶
獨擅千金濟美名夤縁遺味更騰聲不應也許教人道¶
<pb:KR4d0458_WYG_006-5a>¶
衆口難調傅說羮¶
　　　駞鹿脣¶
　　　　駞鹿北中有之肉味非常脣殊絶美上方珍¶
　　　　膳之一也¶
麟脯推教冠八珍不甘滕口說猩唇終將此意須通問¶
曽是和調玉鼎人(世號猩脣冠八珍之首吕氏春秋/伊尹説曰肉之美者猩猩之脣)¶
　　　軟玉膏¶
　　　　軟玉膏栁蒸羔也好事者名之(往寓六盤羊/多來自熈河)¶
<pb:KR4d0458_WYG_006-5b>¶
　　　　(用梁吳均枹罕赤髓羊之説嘗有/此作頃閲舊槀見之因録之於此)¶
赤髓薰蒸軟玉膏不消割切與煎熬是須更可教人笑¶
負鼎徘徊困鼓刀¶
　　　行厨¶
已去取温金鼈酒還來請煑玉蟬羮未妨門外令三老¶
長是簾前報五更¶
　　　早發清泠泉戲題行厨家僮名三老者¶
玉液應期養聖胎萬花仙供為人開祇從六甲行厨裏¶
<pb:KR4d0458_WYG_006-6a>¶
徑就行窩醉去來(一作索為六甲行厨/計快就行窩醉去來)¶
　　　茶後偶題¶
嫩香新汲井華調簪脚浮花椀面髙飲罷酒醒江月上¶
依稀瀛海一遊遨¶
　　　重和惜春詩韻余時經始西園¶
到底總輸開口笑未妨教效捧心顰壺中日月杯中酒¶
只屬鸎花舊主人¶
握月擔風留後日吞花卧酒莫過時請君但就溪堂上¶
<pb:KR4d0458_WYG_006-6b>¶
更試沈吟味此辭¶
　　　和曹南湖故宫二首¶
練殺聲歌不練兵霸圖應自恃長城水流花落將春去¶
三十六宫空月明¶
香生羅綺粉生光天上人間白日長流水浮雲春夢斷¶
夕陽空滿舊繚墻¶
　　　和人臺城¶
天下紛紛經幾秦六朝風物問無因舊時王謝堂前燕¶
<pb:KR4d0458_WYG_006-7a>¶
飛入宫墻不見人¶
　　　和人池亭秋宵思歸¶
風定清煙冷自消月明秋水浸蘭橈歸心不與逰塵息¶
空混滄波影動摇¶
　　　和德卿秋日海棠¶
馬嵬别後若為容猶帶宫粧醉暈紅把恨付春春不管¶
似(一作/却)將餘恨託西風¶
　　　和人茶後有懷友人¶
<pb:KR4d0458_WYG_006-7b>¶
玉甌盈溢仙人掌雲脚浮花雪面堆兩腋清風歸不去¶
為誰吹上句樓來(史記有句强續姓苑云勾芒氏之後/又蜀志左將軍宕渠侯句扶音垢今)¶
(燕俗直呼為/章句之句)¶
　　　和光祖詩¶
詩篇足繼晉名流幾度思君倚寺樓十載龍庭歸不得¶
玉泉何日更同遊¶
　　　和人韻二首¶
十分着意送春來逺近人家花盡開多謝東君無彼此¶
<pb:KR4d0458_WYG_006-8a>¶
笙歌休放紫霞杯¶
忠臣四海年來少讒佞滿朝日更多洒淚問天天不語¶
不知天意果如何¶
　　　春日席上次髙麗國使新安公詩韻二首¶
緑楊飛盡山城雪花影滿簾春日遲事異世殊春是舊¶
化工著意幾曽私¶
從來造物閑相弄自在飜騰夢裏身人事不知天意思¶
欲迴天地一時春¶
<pb:KR4d0458_WYG_006-8b>¶
　　　次趙虎巖春思詩韻¶
惜春彌月醉髙樓不放閑人到上頭桃李亂隨流水去¶
滿城風雨替鶯愁¶
　　　次盧希謝冬日桃花詩韻¶
嚴風獵獵雪成堆一夜桃花滿院開春自不知誰着力¶
九重天上挽迴來¶
　　　次趙虎巖詩韻¶
讀書學劒兩無成牢落無由話此情聞道太平公事了¶
<pb:KR4d0458_WYG_006-9a>¶
蓬牕閑殺老書生¶
寄語幽都君子儒年來活計道人居而今擾擾封侯輩¶
大劒長槍不讀書¶
玉泉泉下有魚龍風起波濤滄海同自是魚龍無意出¶
月明愁殺釣魚翁¶
　　　次趙虎巖過玉泉懷古韻¶
緑迴芳草春長在夢與浮雲一段空休向玉泉悲故國¶
咸陽無處問秦宫¶
<pb:KR4d0458_WYG_006-9b>¶
路僻山荒碧草迷行人惆悵馬頻嘶當時樓觀尋無處¶
落日疎林鴉亂啼¶
　　　復次過玉泉詩韻四首¶
玉泉佳景昔人傳近築幽居碧水前他日卜鄰無我棄¶
竹籬茅舍好相連¶
玉泉清淺野梅蘇驛路塵空未得書獨坐穹廬情味惡¶
漫吟新句寄雙魚¶
客夢時時遶玉泉碧山無數鎻蒼烟君恩未報歸難得¶
<pb:KR4d0458_WYG_006-10a>¶
且向龍沙待數年¶
廣文寥落客幽都我在天涯亦隠居料得因循渾忘却¶
數年不寄一封書¶
　　　擬回文二首¶
詩成怨立小樓西晚日春懷傷鳥啼離别書情多寄恨¶
逺山髙處暮雲低¶
樓上獨來心上愁淚垂難道不腸柔秋深夜雨風迴夢¶
燭剪空牕暗燄浮¶
<pb:KR4d0458_WYG_006-10b>¶
　　　即日擬樂天作¶
従㬰新交與舊遊編排酒令與詩籌但言誤及功名事¶
便索荒忙改話頭(容齋三筆衡山王傳日夜縱臾如淳/曰臾讀曰勇縱臾猶言勉强也顔師)¶
(古曰縱音子勇縱臾謂奬勸也揚雄方言食閻慫慂音/與上同勸也荆人凡已不欲喜而旁人説之不欲怒而)¶
(旁人怒之謂之食閻亦謂之慫慂/今禮部韻畧收入漢注皆不别用)¶
　　　答客問¶
　　　　客有調予者曰閲君獨醉園賦君自謂蓮社¶
　　　　上逰又為獨醉癡仙仙佛殊教君之所謂必¶
<pb:KR4d0458_WYG_006-11a>¶
　　　　有説矣因以是答¶
是佛盡居安樂國無仙不住没愁鄉聽教共獻天花供¶
更管清名分外香¶
　　　繼韻為答¶
日日浮沈賣酒家不知寒力戰風沙又誰知道新春色¶
開到南枝第幾花(沈謂沈齊爾/雅云浮罰也)¶
　　　答李仲玉白髪嘆¶
功名江海一浮漚賺得英雄雪白頭日月如飛留不住¶
<pb:KR4d0458_WYG_006-11b>¶
鴈行山色又横秋¶
　　　贈御史¶
四海嗷嗷屬望聲繡衣直指下天庭好將羅隱秋蟲賦¶
自此書為座右銘¶
　　　戲贈隠士劉仲明¶
愛仙無藥可登雲愛酒無錢可計春只説南山有佳處¶
如何猶自是閑人¶
　　　秋日行次池上戲贈釣者¶
<pb:KR4d0458_WYG_006-12a>¶
垂白窮居野水濵秖疑秋水是龍津神龜已死三千歲¶
何事持竿不顧人¶
　　　重酬脩真宫鍊師¶
玉檢素書魚附去錦牋瑶句鳯䘖來桃花流水長春洞¶
也望羣仙許再開¶
　　　讀書樓贈道士¶
道本無名莫强名在人呈露自然情樓頭山色門前水¶
不是天公彩畫成¶
<pb:KR4d0458_WYG_006-12b>¶
　　　為閱俳優諸相贈優歌道士¶
一曲春風沓沓歌月光明似鏡新磨誰逰碧落騎鸞鳯¶
記姓藍人是采和¶
　　　近體隔句贈人¶
不知何事傷游子謾折閒花盡日吟轉覺無機是啼鳥¶
静依芳草説春心¶
　　　戲諸公省集¶
萬事人生前已定須知禍福不由人誰憐四海生靈望¶
<pb:KR4d0458_WYG_006-13a>¶
浪着閑錢問鬼神¶
　　　送許大用還渾水¶
臨岐促我送行詩信筆成詩送子歸望斷碧雲天不盡¶
西風殘日鴈南飛¶
　　　送劉仲素行¶
積雪癡雲失逺岑西風千里暗驚心送君歸去寒山外¶
寂寞歸來獨悵吟¶
　　　用輔之送晉之詩韻¶
<pb:KR4d0458_WYG_006-13b>¶
執手溪邊酒一杯羨君歸路過金臺因風寄語能詩客¶
囊裏新詩早寄來¶
　　　送王彦髙¶
世間無物可勞神風外浮雲陌上塵還笑鳯凰城下栁¶
長條不解挽行人¶
　　　送焦國寶¶
雲壓荒原塞樹低倚樓停酒望君歸一天風雪晚來定¶
凍合乾坤鳥不飛¶
<pb:KR4d0458_WYG_006-14a>¶
　　　送王君璋¶
半嶺斜陽天淡淡一川衰草角悠悠雲山望斷中州逺¶
衰草斜陽滿目愁¶
　　　送侯君美¶
塞鴻不度暮聲哀況復分襟把一杯望斷野雲人不見¶
滿天風雪下髙臺¶
　　　送丁仲華¶
歸斾翩翩挽不留别離詩思若為求西風落日重回首¶
<pb:KR4d0458_WYG_006-14b>¶
何處青山是宿頭¶
　　　送人迴遊江南¶
就花便買金釵澗縱酒休頽玉斗山須信人生行樂耳¶
此行莫問幾時還¶
　　　送行人二首¶
十年鞍馬往來程學劒讀書兩不成故國英雄應笑我¶
苦吟佳句送行人¶
經過離亭知幾度從前端的一千塲只疑折盡無情栁¶
<pb:KR4d0458_WYG_006-15a>¶
不意東風吹又長¶
　　　送田鍊師行¶
從住三山相見稀又馳雲駕幾時歸楊花不領東風管¶
到處將春自在飛¶
　　　憶李東軒¶
枚卜雲山醉隠居可能無地置屠蘇駕飛鴻去翔寥廓¶
羨殺髙人李士都(便從今留眼送飛鴻翔寥廓此東軒/留别余之樂府中語也山谷何如盧)¶
(郎駕飛鴻注云盧徴/君駕飛鴻歸隠也)¶
<pb:KR4d0458_WYG_006-15b>¶
　　　寄季淵¶
只須剰剪鴛鴦錦更與重圍翡翠樓不信西風將白雪¶
便教吹上逺人頭¶
　　　寄楊之美¶
萬里闗山人去後一江風雨鴈來時悠悠自别無消息¶
漫草新詩寄所思¶
　　　寄國範¶
舊歡新夢兩悠悠只引相思上驛樓尺素不應無寄處¶
<pb:KR4d0458_WYG_006-16a>¶
玉灤江抱鳯城流¶
　　　寄李稚川¶
不堪人世若風蓬别後俄驚一歲終寥落天邊倦遊客¶
酒杯何日與君同¶
　　　寄趙虎巖¶
世態人情但見時未嘗子細不尋思傷心吾道難開口¶
何處青山約後期¶
　　　睡起有寄¶
<pb:KR4d0458_WYG_006-16b>¶
連日輕陰䕶好花幾塲春夢遶天涯尋思不記相逢處¶
又入街西賣酒家¶
　　　賀子所寄¶
風流玩世酒中仙獨醉仙名盖世傳詩價一如聲價重¶
且將錦繡裹山川¶
　　　寄家兄¶
碧雲天外寄相思疊紙封愁鬢欲絲一枕曉窻春夢好¶
東風爛醉小桃枝¶
<pb:KR4d0458_WYG_006-17a>¶
　　　奉寄郭仲益鍊師¶
瑶草祇須塵外種鳯簫當就月中聞應憐漢女臨溪水¶
閑洗榴花染白雲¶
　　　西齋述事奉寄東都故人¶
酣觴始得離騷味恨殺靈均説獨醒待與解嘲還自笑¶
黙然飜守太𤣥經¶
　　　寄歸二首¶
深掩蘭閨定自珍千金一笑萬金身筆頭無舌傾心事¶
<pb:KR4d0458_WYG_006-17b>¶
不著流鶯説不真¶
幾憑青鳥報芳塵終是將心寄不真一紙短書分付與¶
蘂珠宫裏弄珠人¶
　　　寄人¶
囊括乾坤計未踈不知胠篋竟何如如何萬里驚塵下¶
未奉平安一紙書¶
　　　春日懷王澹逰禧伯¶
長記尋春信馬蹄畫橋流水亂鶯啼别來往事渾如夢¶
<pb:KR4d0458_WYG_006-18a>¶
明月滿庭芳草齊¶
　　　懷李舜卿¶
北來見得鴻音少南去徒來蝶夢多一曲髙歌人萬里¶
幾回無語上髙坡¶
　　　懷曹通甫¶
流水迢迢芳草匀相思吟殺倚樓人萬里闗山一壺酒¶
與誰重醉鳯樓春¶
　　　代人作¶
<pb:KR4d0458_WYG_006-18b>¶
玉簫抛曲錦停梭却倚粧樓怨夢多心在故園身在客¶
一聲秋鴈過滹沱¶
　　　席上和光祖上僉事壽詩韻¶
素娥檀板象牙牀低按秦筝薦壽觴翰林風月三千首¶
一歲從頭上一章¶
　　　為人壽¶
漫漫寒雪望來迷喜見孤松漸出堤一歲只能生一寸¶
與君相約碧雲齊¶
<pb:KR4d0458_WYG_006-19a>¶
　　　題壽人八十卷尾¶
未入非熊惜壯圖却簮黄髪掩仙居空花不掛真人眼¶
一夜春風撼太虛¶
　　　代書答征西將士抑絶所請¶
一同由蜀道登天回首斯須十二年老我風神今不似¶
劒門闗内陣塲前¶
　　　磨劒行¶
故國江山夢裏行不期今日果長征劒華休遣塵生澀¶
<pb:KR4d0458_WYG_006-19b>¶
萬事人間總未平¶
　　　醉去來辭五首¶
唯有樂天真道者(余嘗自號/獨醉道者)祇欣歡伯意安哉(安哉酒/器名也)¶
慇懃且莫相迴避著去相將醉去來¶
為慕公和愛嘯臺(雙溪北山有/孫登嘯臺)結茅特就北山萊須非¶
樹挂風瓢處莫厭歌呼醉去來¶
啟事許誰當首肯謀生休自謾牙欸(牙欸見/楊子)繫風捕影¶
非吾事問栁尋花醉去來(一作乗取安/閒醉去來)¶
<pb:KR4d0458_WYG_006-20a>¶
日日名花次第開㸔長春色映樓臺司花可要司春子¶
凖備西園醉去來¶
可愛風流趙素臺與香風引到蓬萊誠知宦海風波惡¶
離了風波醉去來(一作醉去來/兮醉去來)¶
　　　西園仙居亭對雪命酒作白雪嗺五首¶
　　　　嗺與&KR2012;同音蘇回切李涪刋誤言&KR2012;酒二十¶
　　　　拍促曲名三臺&KR2012;&KR2012;合作啐啐馳送酒聲後¶
　　　　訛為平聲李正文所説亦然然則余以字書¶
<pb:KR4d0458_WYG_006-20b>¶
　　　　驗之為平聲於義為得啐一字凡九音一音¶
　　　　蘇内切曰送酒聲嗺一字凡四音一音蘇回¶
　　　　切曰促飲也又嗺送歌也程林曰&KR2012;與嗺同¶
　　　　則嗺酒也以侑酒為義唐人熟語也¶
玉花團結就冰桃玉蘂凝香襲凍醪時自唱歌嗺痛飲¶
踏歌白雪代離騷(是日園丁獻凍桃/凍桃猶梟桃也)¶
情知白玉蓮花酌豈抵天然自暖盃玉友也須期白雪¶
緩歌唯命雪兒嗺¶
<pb:KR4d0458_WYG_006-21a>¶
誰長更得非中聖自愛唯知是上尊只許飛瓊歌白雪¶
緩歌催捲玉崑崙¶
風流天上玉華君應為花間種玉人延命陽春將白雪¶
立生春色入壺春(生春酒名/壺春園名)¶
浮雲盌裡斟雲液(西園有/浮雲盌)明月杯中酌月波(姮娥遺劉/剛明月杯)¶
(月波和龍/王家酒名)白雪調髙誰可和散花天女與韓娥¶
　　　横笛引(有序/)¶
　　　　許雲封説笛有落梅折栁二曲今逸其辭因¶
<pb:KR4d0458_WYG_006-21b>¶
　　　　次韻野梅官栁以代其二曲為横笛引云¶
雪梅清瘦怕春知待結同心與阿誰誰許雲封將怨笛¶
引吟龍去隴頭吹(一作更教横去隴頭吹崔道融詠梅/香中别有韻清極不知寒良可人意)¶
(西京襍記/有同心梅)¶
為誰折栁雪長絲横笛知誰引所思春水緑波芳草路¶
枉教愁殺路傍兒(杜工部佳人雪藕/絲晃曰雪袖蕝也)¶
落梅流韻逰金谷折栁傳情寄玉闗藴結長思無計解¶
只應心曲是連環(落梅流韻感金谷之遊人折栁傳情/悲玉闗之戍客雲封笛說中語也)¶
<pb:KR4d0458_WYG_006-22a>¶
野梅官栁得長生寫入龍吟與鳯鳴已許雲封封怨笛¶
不教人世有愁聲(一作人間休/更有愁聲)¶
　　　四公子庾辭體四首¶
細腰宫裏芳菲處唯有金衣公子知嘗笑何郎暮春怨¶
紹蘭只寄一聨詩¶
鶯穿楊栁金梭織蝶落宫花玉錢墜採花蜂去未迴來¶
一雙乳燕梁間睡¶
曉枕啼鶯睡起慵日髙墻外趂逰蜂桃花零落聨蝴蝶¶
<pb:KR4d0458_WYG_006-22b>¶
燕子來時春意濃¶
倚栁穿花自在形報衙朝夕太勞生還家漫結莊周夢¶
直到西風别玉京¶
　　　少年行¶
燕燕鶯鶯滿鳯城好花時節更闗情自從雙鯉消沈後¶
惆悵春流越淺清¶
　　　醉吟行¶
將扶醉玉登華榻更吐歌珠上綺筵兩袖春風花下路¶
<pb:KR4d0458_WYG_006-23a>¶
得無争指是神仙¶
　　　曲延春¶
要知今日扶頭酒猶是前時軟脚罇且恐鶯花經冷落¶
為延風月與温存¶
　　　濕水謡¶
借問盧溝橋下水甚時離了濕頭山自從流入桑乾後¶
幾度窮兵戰不還¶
　　　天寶謡¶
<pb:KR4d0458_WYG_006-23b>¶
五家隊仗丹青裏三輔樓臺錦繡中不待海棠春睡足¶
競隨春夢五更風¶
　　　閲史¶
降得詩魔不抗衡多情歡伯下愁城判花視草風騷將¶
倚斷芸牕閲墨兵¶
　　　讀史¶
瓊枝秀出迷春洞璧月光生媚玉樓傾國佳人足傾國¶
無愁天子得無愁(髙齊後主時/號無愁天子)¶
<pb:KR4d0458_WYG_006-24a>¶
軒轅事業與唐虞搃是規模後世書後世(一作/業)玩兵除¶
德讓不知終古更何如¶
　　　樂毅¶
一舉全齊縱二城風雲慘澹五年兵奈何不世興王業¶
事在垂成間已行¶
　　　讀汲黯傳¶
多欲危言已動心積薪餘論更駸駸足令不得中郎位¶
枉被人譏淚染襟¶
<pb:KR4d0458_WYG_006-24b>¶
　　　讀王濬傳¶
隨波逐浪順東流幸得成名下石頭勾當江南公事了¶
五湖須更有扁舟¶
　　　讀晉書書蒼溪石壁¶
錢神足惡魯元道崇讓莫推劉子真由此儘知當世事¶
得教懷愍不蒙塵¶
　　　讀隋書¶
二百世猶嫌短促三千年已是尋常神州(一作/長安)祇在天¶
<pb:KR4d0458_WYG_006-25a>¶
西北天下如何號李唐¶
　　　元夜讀唐開元天寶故事¶
黄閣星繁千炬燭紫宸花爛百枝燈温湯不沃權門火¶
豈覺漁陽已沸騰¶
　　　月宫遊¶
　　　　唐逸史羅公逺多秘術嘗與𤣥宗至月宫得¶
　　　　霓裳羽衣曲一説開元二十九年中秋夜帝¶
　　　　與術士葉法善遊月宫得霓裳羽衣曲更有¶
<pb:KR4d0458_WYG_006-25b>¶
　　　　數説皆不同開元傳信記𤣥宗夢逰月宫得¶
　　　　紫雲迴曲¶
紫雲迴曲韻遊空只伴霓裳在月宫未到海棠花睡起¶
豈知愁雨復愁風(明皇别録曰帝幸蜀南入斜谷屬霖/雨彌旬於棧道雨中聞鈴聲與山相)¶
(應帝既悼念貴妃因採其/聲為雨霖鈴曲以寄恨焉)¶
　　　讀裴緑野傳¶
未必求全便自全事須元自貴天然堂堂聖相裴中立¶
晚節浮沉亦可憐¶
<pb:KR4d0458_WYG_006-26a>¶
　　　讀劉賔客集¶
仙桃滿觀似紅霞横(去/聲)得人人處處誇前度劉郎應有¶
問兎葵燕麥又(一本/作是)誰家¶
　　　弔王文從之終於泰山¶
月摇滄海魚龍泣風蕩荒烟草木號自是清名埋不得¶
巍巍千古泰山髙¶
　　　醉讀列子¶
獨醉亭中獨醉仙唯知仙遁辦逃禪等閑嚼蠟横陳際¶
<pb:KR4d0458_WYG_006-26b>¶
却味沖虚立命篇¶
　　　觀唐太宗像¶
丹青得許近天真日表龍姿肖所聞功德兼隆古無幾¶
可憐不贖盖都君¶
　　　題明皇思曲江圖¶
偃月堂成已亂基徒令千古罪環兒中原戰血生荊棘¶
可惜(一作/何事)三郎見事遲¶
　　　題廢館醉仙像¶
<pb:KR4d0458_WYG_006-27a>¶
雲卧霓裳冷畫屏夢魂應繞舊旗亭如今醉着誰家酒¶
猶自頽然醉不醒¶
　　　題鶴僊夢驚圖¶
夢中了了乆忘言戲寫方瞳亦偶然萬古有形皆幻影¶
此身初不異丁僊¶
　　　題藍采和圖¶
終日蹮蹮舞緑袍百錢繩串戲兒曹争如收脚牀頭坐¶
滿眼春風醉碧桃¶
<pb:KR4d0458_WYG_006-27b>¶
　　　題馬元章水墨美人圖¶
為嫌脂粉汚顔色故着尋常淡薄衣借問赤烏縁底事¶
驚魚深入鳥髙飛¶
　　　又美人二首¶
傾危花界總花神誰計還丹與反真難説玉皇惆悵事¶
分明羞殺月中人¶
衣剪湘雲裳剪霞出門羞落樹頭花東君也雪司花恥¶
却縱春風亂鬢鴉¶
<pb:KR4d0458_WYG_006-28a>¶
　　　觀畫玩蝶美人圖¶
花不知伊蝶不知粉香旦旦拂花枝玉纎不放輕盈去¶
怕引君王顧盼誰¶
　　　佳人惜梅圖¶
玉骨冰肌瘞雪宫壽陽殘夢捲春空不知吹入髙樓笛¶
却挽長條問曉風¶
　　　香迷蛺蝶圖¶
竊處得非韓御史淡來知是薛瑶英只除哲匠生花筆¶
<pb:KR4d0458_WYG_006-28b>¶
得把南華夢寫成¶
　　　題織成雙禽¶
組工得許近天真一段幽芳照瑞雲應是深閨孤恨切¶
雙禽託意學回文¶
　　　太宗馬圖¶
大秦熱海為封畧大漢炎人乞(一作/是)附庸遥(一作/迴)想鞭¶
笞天下日此圖應自是雲龍¶
　　　題秋江栢石孤舟圖¶
<pb:KR4d0458_WYG_006-29a>¶
煙涵老栢蒼龍瘦雲盡髙峯冷翠横野渡無人渡秋水¶
一江秋影浸寒晴¶
　　　跋醉仙圖¶
卧抱春風醉未醒幾時飛得到崑陵料來恐泄天機事¶
也待教人問不譍¶
　　　跋彭氏所藏畫鴈¶
瘦荻枯荷野水深畫工多意作輕陰雨聲驚破歸飛夢¶
一片瀟湘萬里心¶
<pb:KR4d0458_WYG_006-29b>¶
　　　桃花源上避秦人扇頭¶
碧紗洞裏桃花陌只許劉郎擅好春一片蘭臺風外月¶
不知元屬避秦人¶
　　　題扇頭¶
孤奉提携避暑宫見延明月引清風縱然秋氣為移奪¶
終感殊恩在篋中¶
　　　元日上尊大人領省阿巴國夫人壽¶
莫求天上長生藥已得人間不老方㸔破古今如一日¶
<pb:KR4d0458_WYG_006-30a>¶
年年春色似尋常¶
　　　詠梅謹上尊大人領省¶
長笑庭(一作/羣)花各様(一作/自)粧競呈春色占時芳孤標冰¶
雪年年伴只作人間獨自香¶
　　　謹次尊大人領省懷梅溪詩韻¶
好將元亮林泉興澹寫王維水墨圖心逺地偏人不到¶
閉門讀盡五車書¶
　　　謹次尊大人領省題壺春園詩韻¶
<pb:KR4d0458_WYG_006-30b>¶
萬壑雲烟増壯觀一壺天地入雄歌公侯何物堪人老¶
自是(一作/付與)兒童為(一作/讀)揣摩¶
　　　南行寄呈尊大人領省¶
一夢黄梁不待炊若為流淚滿征衣目前西塞(北界/地名)身¶
南渡腸斷東風心北飛¶
　　　寄呈¶
神詠人歌不忍聞若為天地浄妖氛重封一紙匡時䇿¶
哀乞蘭臺款奏君¶
<pb:KR4d0458_WYG_006-31a>¶
搔首躊蹰淚滿衣東風渾不管相思相思一樹梨花發¶
立到黄昏月上時¶
　　　䕶先妣國夫人喪南行奉别尊大人領省¶
淚滿雲牋未愴神髙樓望不見飛塵重重門户無人到¶
深𤨏桃花一院春¶
　　　燕城之北垂三十里有甕山原先妣國夫人墳¶
　　　室在焉予過之哀感不已而貯之詩仍寄呈尊¶
　　　大人領省以慰其慼云¶
<pb:KR4d0458_WYG_006-31b>¶
仙佩飄飄駕彩鸞白雲深鎻甕山寒自從好夢風吹斷¶
誰念孤兒淚不乾¶
彩鸞飛去幾時迴望斷青天望不來二十二年恩與愛¶
若為心地不成灰¶
醮臺霜冷紙錢灰醮罷秋風獨自迴滿面塵埃人不識¶
緩驅灰馬(吾家良/馬也)入城來¶
　　　憶大人領省二首¶
一上居庸萬里心居庸闗上望和林和林城逺望不見¶
<pb:KR4d0458_WYG_006-32a>¶
日落雲明山水深¶
欲迴蘭棹更夷猶事出沉思得自求霜鴈不來書斷絶¶
水寒烟淡倚髙樓¶
　　　憶尊大人領省二首¶
一聲長笛野雲秋忍上髙臺最上頭紅葉暮烟人北望¶
青山落日水東流¶
一度思量一様愁一回傷極一低頭躊躇搔首無人㑹¶
(一作悠悠無/限闗心事)待下樓來却上樓¶
<pb:KR4d0458_WYG_006-32b>¶
　　　拜書尊大人領省甕山原塋域寢園之壁¶
　　　　尊大人領省塋域在燕都西北一舍西至玉¶
　　　　泉五里寔曰甕山寢園居在昊天罔極禪寺¶
　　　　之右正寢去隧東北百餘歩昔尊大人居台¶
　　　　輔竟為伴食所沮曽不得行其道之萬一屹¶
　　　　然特立如底柱之在横潰天下人之所共聞¶
　　　　知者也悠悠之徒喥喥之口務欲中傷聞其¶
　　　　横議則必笑謂左右曰不足介意吾固知不¶
<pb:KR4d0458_WYG_006-33a>¶
　　　　免為任尚輩謂班超無竒䇿其言平平耳若¶
　　　　輩後必自知寧無輿論自定是非自别矣曽¶
　　　　不數年一如所喻¶
太平與亂俱無象先覺分明儘有閑間氣欲常遊帝所¶
旱霖終不沃人寰¶
　　　曉聞行宫遷居¶
曙色將分夢欲殘一天星斗冷闌干攬衣推枕出門去¶
楊子江豪怒曉寒¶
<pb:KR4d0458_WYG_006-33b>¶
　　　惜别¶
憶昔相逢各少年幾臨風月醉華筵悠悠别後空回首¶
風起楊花雪滿天¶
　　　漫興¶
誰曽煎得膠黏日誰解拽將䋲繫風豈道花枝與人面¶
大都都得幾時紅¶
　　　信筆¶
自從得踐老成域曽不更登年少塲空賦棲烏夜啼曲¶
<pb:KR4d0458_WYG_006-34a>¶
可憐誰是賀知章¶
　　　感懷¶
屈盡人間薄宦情千鍾從此一毫輕人心直要平如水¶
水面風來更不平¶
　　　所思¶
望外青山斷復連望中明月缺還圓碧雲暮合横長笛¶
目送歸鴻不盡天¶
　　　述所聞¶
<pb:KR4d0458_WYG_006-34b>¶
忍竭聲華足笑林也須當問若為心可憐一自施行馬¶
更説重門似海深¶
　　　可笑¶
已將身世付醺酣擬買青山老翠嵐可笑欲閒閒不得¶
又驅鋒鏑下江南¶
　　　自笑¶
獨醉仙居獨醉亭只縁耽味洗心經可能却使談天口¶
唯誦金人背上銘(予號酒為/洗心經)¶
<pb:KR4d0458_WYG_006-35a>¶
　　　青山¶
青山不伴青春老萬古千秋色自新休去西園醉桃李¶
晚來風起易愁人¶
　　　無何醉隠¶
白石先生何日老青蓮居士幾時醒若須要得留靈景¶
索與除憂舊福庭¶
　　　對酒吟¶
莫勞鄒律喚春回雪盡北山空自來還笑獨醒成底事¶
<pb:KR4d0458_WYG_006-35b>¶
壯懷須對酒杯開¶
　　　獨自來¶
日日樓頭獨自來别離情緒苦為裁東風倚遍欄干曲¶
人在天涯迴未迴¶
　　　春詞二首¶
曉蘭香露泣愁紅睡起沉吟遶露叢蕩子不來花落去¶
教人争不怨春風¶
空限勒花春事晚及開零落却生嫌春風若不曽相識¶
<pb:KR4d0458_WYG_006-36a>¶
何事頻來揭畫簾¶
　　　初閲仙音樂¶
催花白雨衒芳春香濕霓裳入夢雲曽是長安少年客¶
天津橋上月中聞¶
　　　因閲樂戲贈友人¶
薔薇露漬霓裳潤桂子風飄月殿香猶自鳴蛙聾醉夢¶
欲教人説是歸昌¶
　　　金樂歌¶
<pb:KR4d0458_WYG_006-36b>¶
百花氣色雖千變萬刼光陰只一般金樂既和行樂在¶
我將天地結心懽¶
　　　明妃二首¶
漢使却廽憑寄語漢家三十六將軍勸君莫話封侯事¶
觸撥傷心不願聞(右百/家衣)¶
散花天上散花人唯説香名更未聞薄命換遺仙壽在¶
不須青塜有愁雲¶
　　　征婦怨¶
<pb:KR4d0458_WYG_006-37a>¶
錦織回文織過秋千絲萬縷織成愁停梭心口私相問¶
誰在凌烟閣上頭¶
　　詩餘¶
　　　鵲橋仙(閬州得稼軒樂府全集有西江月而/今何事&KR0415;相宜宜醉宜閒宜睡或曰)¶
　　　　　(不若道宜笑宜狂/宜醉請足成之)¶
皇都門外𤣥都觀裏露井樹傍歌意先生憑甚作生¶
涯只嘲栁嘲桃嘲李　酒龍歌鳯莫相廻避就取逢¶
場戯且聼人勸要推移更宜笑宜狂宜醉(古歌詞桃生/露井上李生)¶
<pb:KR4d0458_WYG_006-37b>¶
(桃樹傍蟲來嚙桃/根李樹代桃僵)¶
　　　太常引(題李隱君/文集)¶
扣聲寂寞播陽春㸔流水混行雲大雅擬扶輪忍欲繼¶
齊梁後塵　清風眀月四時長在光景自長新不見謫¶
仙人更何處乗槎問津¶
　　　眼兒媚(醴泉和髙齋/過煬帝故宫)¶
隔江誰唱後庭花煙淡月籠沙水雲凝恨錦㠶何事也¶
到天涯　寄聲衰柳將煙草且莫怨年華東君也是世間¶
<pb:KR4d0458_WYG_006-38a>¶
行客知過誰家¶
　　　木蘭花慢(丙戌嵗重逰永安故宫徧覧太液池/蓬瀛桂窟殿天香閣同坐中諸客感)¶
　　　　(而賦/此)¶
花枝臨太液觧語入温柔衒桂窟低迷天香飄蕩倒影¶
遲留湏知畫圖難足更青山環抱帝王州幻出三千花¶
界春風吹上木蘭舟　鳳吹繞瀛洲記水淺蓬萊塵揚¶
滄海一醉都休華胥夢雖無迹甚鼎湖龍去水空流青¶
鳥不來難問玉妃㡬度仙逰¶
<pb:KR4d0458_WYG_006-38b>¶
　　雜著¶
　　　花史序釋¶
雙溪主人因移接牡丹嘗作天香臺天香亭天香園三¶
賦後分種芍藥有芍藥花選辭三十三首由是繼編花¶
史客有譏者曰先生平昔以意氣自許而肆情花草其¶
負初乎主人曰子不見夫前代明君名臣髙人隠士吟¶
詠情性體狀花卉而遊戲翰墨塲者不可勝紀唐内相¶
陸敬輿後不著書祇為今古集驗方五十篇示鄉人吾¶
<pb:KR4d0458_WYG_006-39a>¶
修花史亦將傳諸同好有何過乎客曰然則君以牡丹¶
為花王唯芍藥為近侍理宜盡乎主人曰不然吾以若¶
使靈均閲吾衆芳寧無起予之嘆試為吾子縷析之牡¶
丹姿艷萬狀皆絶故以牡丹為花王梅有和羮之任故¶
曰梅為上公槐為三公之位故曰槐為三公松有大夫¶
之封故為大夫竹有剛毅之資故曰竹為毅士芍藥有¶
近侍之稱故曰芍藥為近侍紫薇本署以中書故曰紫¶
薇為中書(開元中改中書/省曰紫薇省)文冠䇿名於翰苑故曰文冠¶
<pb:KR4d0458_WYG_006-39b>¶
備翰林(唐㑹要云文冠/花學士院有之)木筆有可書之狀故曰木筆備¶
太史(木筆似木蘭見/洛陽花木記)拒霜有捍拒之義故曰拒霜備致¶
師(拒霜即/芙蓉也)屈軼指佞故曰屈軼維御史平露旌政之得¶
失故曰平露維省政甘棗令人不惑故曰甘棗驅惑(束/晢)¶
(發蒙記曰甘/棗令人不惑)迷穀佩之不迷故曰迷穀指南萐莆驅殺¶
蟲蠅故曰萐莆驅蟲蠧蓂莢依厯開落故曰蓂莢知晦¶
朔(屈軼平露萐莆蓂莢已上並見/天香臺賦注箑莆即倚扇也)照天有相日之光故¶
曰照天直晝合昏有知時之性故曰合昏戒夜(合昏見/天香臺)¶
<pb:KR4d0458_WYG_006-40a>¶
(賦/注)李冠諸果之首故曰仙李司春(述異記云仙李縹色/李肇國史補云李直)¶
(方嘗第果實名/以緑李為首)榴有夏景之宜故曰榴花司夏木犀專¶
九秋之香故曰木犀司秋山茶有冬日之愛故曰山茶¶
司冬蒼官有四時不粹之色故曰蒼官總四時玫瑰薔¶
薇寒芒健刺卒不可犯故曰玫瑰維藩薔薇維垣臺有¶
凌霄故曰凌霄維臺(古今宫閣記/云有凌霄臺)宫有望仙故曰望仙¶
維宫(望仙花見青州花/品漢有望仙宫)殿有長生故曰長生維殿(華清/宫有)¶
(長生殿在/金沙洞口)洞有金沙故曰金沙維洞(金沙見王文公集/及梅聖俞集金沙)¶
<pb:KR4d0458_WYG_006-40b>¶
(大金沙黄金沙川/金沙見花木後記)祠有王母故曰王母維祠(王母祠在/玉蘂峯上)¶
(酉陽雜爼云洛陽城/華林園有王母桃)峯有玉蘂故曰玉蘂維峯(玉蘂峯/見劉賔)¶
(客集云唐/昌觀有之)龍香芬馥故曰龍香郁烈(龍香出/海南)春鳯婆娑¶
故曰春鳯毰毸玉女散花備見仙經故曰玉女散花(玉/女)¶
(花即玉瓏/&KR0731;花也)仙人承露肇自漢武故曰仙人承露(仙人杏/名也)¶
葵心傾日故曰葵尸朝日之位桂自月降故曰桂即夕¶
月之次盖有鳯盖故曰碧鳳維盖輦有鳯輦故曰金鳯¶
維輦金蓮維寶炬取金蓮花之制也(金蓮花炬見/令狐綯傳)瑞蓮¶
<pb:KR4d0458_WYG_006-41a>¶
維薰炷取瑞蓮薰爐之比也(瑞蓮香爐前/朝内府有之)幌有珠幌故¶
曰珍珠維幌繡帶若緌故曰繡帶維緌障有錦障故曰¶
錦被維障裀有錦裀故曰地錦維裀(地錦花見洛/陽花木記)仙樹¶
可以療饑也故曰仙樹維庖帝屋之若帷也故曰帝屋¶
維幄梨花巫娥之名也故曰棃花薦枕席(棃花巫山神/女名也王昌)¶
(齡詩云落落㝠㝠路不分夢/中喚起棃花雲盖詠此也)櫻桃鄭后之諱也故曰櫻¶
桃主中闈(櫻桃石趙鄭后之名也/見崔鴻十六國春秋)萱草宜男猶萱草花¶
之宜男也女貞抱節猶女貞陵冬而不凋也花事之盛¶
<pb:KR4d0458_WYG_006-41b>¶
在春故曰長春司花酴醿以酒得名故曰酴醿司酒(酴/醿)¶
(本酒名而新開花顔色似/之故以為名見山谷集)禮尚師古故曰古度典禮(吳/録)¶
(地理志曰廣州有木/名古度不華而寔)樂者樂也故曰長樂典樂(唐蘇頲/有長樂)¶
(花/賦)八仙有文昌八座之相故曰八仙侍坐(八仙花見洛/陽花木記)¶
萬年有天子萬年之稱故曰萬年稱觴而長壽仙有壽¶
仙嘉名故曰長壽仙為嘉賔蓮有君子之風故曰蓮為¶
髙士菊有隠逸之説故曰菊為逸民蕙有佳人蕙心蕙¶
質之喻故曰蕙為佳人蘭有穆若金蘭友之語故曰蘭¶
<pb:KR4d0458_WYG_006-42a>¶
為勝友薝蔔花著釋典故曰薝蔔為禪客海棠為花中¶
神仙故曰海棠為仙侣(賈耽花譜以海/棠為花中神仙)椰子有靈漿飲¶
之得醉(見交/州記)故曰椰子為醉聖(見李/謫仙)青田核如瓠漬水¶
成酒故曰青田為醉鄉(青田見崔豹古今注/曰核大如五六升瓠)酒樹花汁¶
自成仙醖故曰酒樹為黄壚無患子有傳故曰無患子¶
述其傳(李屛山有/無患子傳)榆有榆錢有榆莢錢魯元道有錢神¶
論故曰榆兄有錢神之論橘中二老後稱橘隱左太冲¶
有招隱詩故曰橘弟有招隱之詩(樂府解題云小山之/徒作招隠之賦以章)¶
<pb:KR4d0458_WYG_006-42b>¶
(其志後左太冲有招隠詩余嘗蓄坡仙/墨跡橘隠二字榆兄橘弟見淮南子)水仙跡著琴曲¶
故曰水仙絃歌(水仙操見琴書水仙花見山谷集又見/張文潜集云葉如金燈而加柔澤花淺)¶
(黄其幹如萱草秋深開至/來春方已雖霜雪不衰)海仙嫋弱故曰海仙低回(海/仙)¶
(即錦帶也見/王元之集)躑躅行不進也故曰躑躅徙倚(躑躅花見/元微之長)¶
(慶集又有/紅躑躅)虞美人可使呈舞故曰虞美人呈冶舞之態¶
(虞美人草聞吳音則/舞見沈内翰筆談)長命女可得侑罇故曰長命女為¶
侑罇之容(長命女又曰三春/花見洛陽花木記)金錢有金錢之號故曰金¶
錢買笑含笑有含笑之名故曰含笑承懽自碧蓮而下¶
<pb:KR4d0458_WYG_006-43a>¶
至乎君子皆草木花也故曰碧蓮花擁紫陽宫女玉簮¶
錦髻四季承鮮萬葉迎春(迎春花見洛/陽花木記)延嘉賔連都念¶
時好交讓如何君子在焉梟桃厭伏邪氣主殺百鬼故¶
曰梟桃辟邪(本草云梟桃/一曰桃梟)荔枝益氣理内故曰荔枝理¶
内(張曲江荔枝賦云有終食/於累百愈益氣而理内)邪不能神内即平理可謂¶
無虞矣故曰能事畢矣¶
　　　四癡子釋¶
雙溪狂直之狀北山逋客之迹白蓮居士之行獨醉道¶
<pb:KR4d0458_WYG_006-43b>¶
者之德相與雍容澹乎自持恃其所長多其所宜或拒¶
或違或行或隨相忘爾汝與夫妍媸氣其合也道其同¶
也磅礴為一探其賾也索其隠也析為四癡¶
　　　獨醉道者自警¶
有䨇溪詩(一作/棲)隱謂獨醉癡仙曰願(一作/敢)以蘭臭之言¶
書銘於君之前書之言曰夫以自然之間氣為不覊之¶
髦傑彷徨乎塵垢之外逍遥乎無為之業三日月而騰¶
光一冰霜而抱潔推斯志也信斯心也齊萬刼於一瞬¶
<pb:KR4d0458_WYG_006-44a>¶
甄萬物於一寫蔑挹清風於箕潁傲表天下於姑射者¶
也等章甫於泥塗埒靈圖於土苴者哉¶
　　　有以擬卞彬禽獸決録目為請者戲為賦此¶
駞性蹇而驕騾性乖而劣牛性癡而頑驢性鈍而拙奔¶
逸絶塵騁出軌轍非所望於斯列雖皆可以代歩之勞¶
寔匪予心之所悦也¶
　　贊¶
　　　酒贊(并序/)¶
<pb:KR4d0458_WYG_006-44b>¶
　　　　客曰僕聞賢哲以道徳兼人未聞以酣適為¶
　　　　務醉隠於是懷罇抱爵延聖引賢以為酒贊¶
羲皇上世康狄未作醇徳為酒饗道為酌醉時以淳和¶
味人以淡泊使耳目不營形神恬漠逮徳下衰澆淳散¶
朴俶推妙理庸延來樂從事千鍾仁醻義酢委質糟丘¶
流毒肆虐值彼殊為尤物遇此反為狂藥計吉凶之起¶
造實就人之善惡無功華胥伯倫天幕純潜粹隠天民¶
先覺近君子之醲懿逺小人之孱薄榮優容於神聖審¶
<pb:KR4d0458_WYG_006-45a>¶
去就乎清濁朝耽暮嗜古人糟粕冀變澆俗返真抱慤¶
庶宣聖賢之至化罔墜文武之斯道永期美禄於天公¶
頥養天下之衰老¶
　　　獨醉道者自贊¶
酒德有頌醉鄉有記酣觴自贊四癡獨醉或設武備或¶
修文德足啓賢路足躋聖閾¶
　　　醉聖贊¶
爰有大人髙蹈中區僑處無何嘉遯僊居依聖附賢味¶
<pb:KR4d0458_WYG_006-45b>¶
道之腴保其真筌守其天符竊號醉聖妄稱潜夫筆耕¶
舌織鎔經鑄書箴斥戚施規逐籧篨論削闒茸議除閃¶
揄廱廱優優睢睢盱盱迭居遞宿仁義蘧廬以天為盖¶
以地為輿揮斥八極縱意所如不為物炫不為世拘雍¶
容樂國寄傲華胥榮如辱如有機有樞樂天知命獨與¶
道俱¶
　　　紅叱撥贊¶
　　　　余有良馬曰紅叱撥取韋莊紫陌亂嘶紅叱¶
<pb:KR4d0458_WYG_006-46a>¶
　　　　撥之語名之諸突厥部遺俗呼今之諸色桃¶
　　　　花馬為叱撥唐天寶中得大宛汗血馬曰紅¶
　　　　叱撥丁香叱撥後易其名曰紅玉輦飛香輦¶
粤有龍子桃花秀徹鳯臆麟形沫赭汗血竪整蘭筋雙¶
懸璧月應䇿騰虚希意超折九逸失其權竒八駿驚其¶
没滅籋飛雲兮越絶電朝金微兮暮玉闕庶質子淵之¶
頌人馬相得之説也(玉闕見/水經注)¶
　　銘¶
<pb:KR4d0458_WYG_006-46b>¶
　　　醉吟齋銘¶
形籠天地耳隔雷霆援筆輒書吟醉齋銘詩壇將酒陣¶
相與出竒兵無何擅懽場偶戰拔愁城¶
　　　鏡銘¶
應物無私不言善應黒白自證妍媸自定肝膽可呈衣¶
冠可正亮聖人之存誠其用心也如鏡¶
　　　酒銘¶
維主養生擒奸奉公洋洋聖德蕩蕩神功宛然金液穆¶
<pb:KR4d0458_WYG_006-47a>¶
若春風是以被其澤者必自化於醇醲¶
　　頌¶
　　　聖壽頌¶
鶴髮孤臣拜手稽首長跪稱觴金液玉酒竊比華封祝¶
聖人壽天齊其長地等其久¶
　　　有以靈壽杖為皇子壽者輒獻頌曰¶
時好古度無患君遷靈壽君子長生萬年(註孫綽子曰/北阜有木焉)¶
(名曰時好吳録地理志曰廣州有木名古度不華而實/纂文曰無患木名也崔豹古今注曰此木為衆鬼所畏)¶
<pb:KR4d0458_WYG_006-47b>¶
(取此木為器以厭却邪魅故&KR0197;無患劉欣期交州記曰/君遷樹名也魏王花木志曰君遷細如甘蕉子如馬乳)¶
(前漢服䖍注曰靈壽木名也山海經曰廣都之野靈壽/實華晉宫閣名曰君子樹名也廣志曰君子樹似檉松)¶
(洛陽記云光眀殿前有長生樹鄴中記曰世謂西王母/之長生樹晉宫閣名曰萬年樹名也華林園有萬年樹)¶
